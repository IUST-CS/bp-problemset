[_metadata_:id]:- "first-get-permission"
[_metadata_:title]:- "اول اجازه بگیر!"
[_metadata_:level]:- "medium"
[_metadata_:author]:- "محمدمهدی پورحیدری"
[_metadata_:series]:- "compensation-1-5"

+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

هنگامی که محمد از خانه به مدرسه رفت، برادرش عباس تنها شد. وقتی که عباس کاری برای انجام دادن نداشت و حوصله‌اش سر رفته بود، یواشکی به اتاق محمد رفت تا خود را سرگرم کند. او هنگامی که در اتاق محمد سرک می‌کشید ناگهان جعبه مدادرنگی جدید محمد را دید. او شتابان به سوی جعبه مدادرنگی‌ها رفت و آن را باز کرد و از بعضی از مدادها بدون اجازه استفاده کرد. او بعد از کشیدن نقاشی‌هایش برای اینکه محمد متوجه این اتفاق نشود، تمام مدادرنگی‌ها را بدون توجه به ترتیب در جعبه گذاشت و در آن را بست.

محمد که روی ترتیب چیده شدن رنگ‌های جعبه مدادرنگی‌اش حساس بود، بعد از برگشتن از مدرسه متوجه تغییراتی در این ترتیب شد. او همان‌جا متوجه شد که عباس باعث این اتفاق است. محمد که خشمگین بود، به اتاق عباس رفت و او را به خاطر استفاده از مدادرنگی‌هایش سرزنش کرد. محمد برای تنبیه او را مجبور به درست کردن ترتیب مدادرنگی‌ها کرد و به او گفت:«این دفعه اول اجازه بگیر!».

عباس که فردی تنبل است، می‌خواهد مدادرنگی‌ها را با کمترین تعداد جابه‌جایی به حالت اولیه برگرداند. برای این کار به عباس کمک کنید.

حال، برنامه‌ای بنویسید که با گرفتن یک عدد طبیعی $n$ و دو آرایه به طول $n$ و به نام‌های A و B، که در آن A نمایان‌گر ترتیب اولیه و B نمایان‌گر ترتیب اشتباه است، خواسته مسئله را خروجی دهد. توجه داشته باشید که هر عدد نمایان‌گر یک رنگ است و از هر رنگ حداکثر یک عدد موجود است.

# ورودی
ورودی شامل سه خط است که در خط اول آن عدد طبیعی $n$ و در هر خط بعدی $n$ عدد که با فاصله از هم جدا شده اند داده شده است.
$$1 \le n, {A_{i}}, {B_{i}} \le 1000$$

# خروجی
خروجی برنامه شما باید شامل یک عدد که خواسته مسئله است باشد.

# مثال
## ورودی نمونه ۱
```
5
1 2 3 4 5
5 4 3 2 1
```


## خروجی نمونه ۱
```
2
```


در این مثال، ترتیب اولیه به صورت 5 4 3 2 1 و ترتیب اشتباه به صورت 1 2 3 4 5 می‌باشد، که با جابجایی 5 با 1 و 2 با 4 در آرایه دوم، به آرایه اول می‌رسیم. در این حالت مجموعاً ۲ جابه‌جایی داشتیم.
