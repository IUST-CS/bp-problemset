[_metadata_:id]:- "every-other-one"
[_metadata_:title]:- "یکی‌درمیان"
[_metadata_:level]:- "medium"
[_metadata_:author]:- "سینا عبدالحسینی"
[_metadata_:series]:- "more-flow-of-control"

+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

علی که فردی بازیگوش است از شما می‌خواهد تا به او در حل تمارینش کمک کنید.

استاد او از او خواسته است که:

+ به ازای عدد صحیح مثبت $n$، در هر خط تا خط $n$ام به اندازه عدد آن خط کاراکتر `*` چاپ کند، با این شرط که در خطوط فرد در جایگاه‌های زوج و در خطوط زوج در جایگاه‌های فرد کاراکتر فاصله خالی (` `) قرار بگیرد. (به تعبیری دیگر، در هر خط به اندازه عدد آن خط کاراکتر چاپ می‌شود که در خطوط فرد در جایگاه‌های زوج کاراکتر فاصله (` `) و در جایگاه‌های فرد کاراکتر `*` چاپ می‌شود و در خطوط زوج در جایگاه‌های فرد کاراکتر فاصله (` `) و در جایگاه‌های زوج کاراکتر `*` چاپ می‌شود.)
+ به ازای عدد صحیح نامثبت $n$، عبارت `Impossible` را چاپ کند.

**نکته**: جایگاه‌ها یک‌پایه شمرده می‌شوند؛ یعنی اولین عدد در جایگاه اول، دومین عدد در جایگاه دوم و ... و $i$امین عدد در جایگاه $i$ام قرار دارد.

ورودی‌ها و خروجی‌های نمونه در فهم بهتر سوال به شما کمک خواهند کرد.

## ورودی

در تنها سطر ورودی عدد صحیح $n$ آمده است. 

$$ -25 \leq n \leq 25 $$

## خروجی

خروجی باید n سطر باشد و خواسته سوال را چاپ کند.

## ورودی نمونه ۱
```
5
```


## خروجی نمونه ۱
```
*
 *
* *
 * *
* * *
```


## ورودی نمونه ۲
```
-1
```


## خروجی نمونه ۲
```
Impossible
```

