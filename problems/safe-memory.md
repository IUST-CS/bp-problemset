[_metadata_:id]:- "safe-memory"
[_metadata_:title]:- "حافظه امن"
[_metadata_:level]:- "easy"
[_metadata_:author]:- "امیرحسین اولیا"
[_metadata_:series]:- "pointers-and-dynamic-arrays"

+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

بردیا که $n$ عدد به‌عنوان هدیه گرفته است می‌خواهد آنها را در جایی امن از حافظه کامپیوترش در $n$ خانه متوالی از حافظه ذخیره کند. او که به‌تازگی برنامه نویسی را یاد گرفته است هنوز بلد نیست برای این کار از آرایه‌ها استفاده کند؛ برای همین از شما می‌خواهد این $n$ عدد را **بدون استفاده از آرایه** در **خانه‌هایی متوالی از حافظه** ذخیره کنید و سپس برای اینکه به او نشان دهید که جای اعداد امن است آنها را چاپ کنید.

**راهنمایی:** برای ذخیره‌سازی اعداد در خانه‌هایی متوالی از حافظه می‌توانید از یک اشاره‌گر استفاده کنید؛ آن را طبق خواسته سؤال در حافظه حرکت دهید و به‌ترتیب اعداد را در خانه‌ها قرار دهید. دقت کنید که قبل از استفاده از اشاره‌گر باید به تعداد لازم خانه‌هایی از حافظه را برای این کار رزرو کنید (می‌توانید از تابع `malloc` یا توابع دیگر استفاده کنید)؛ در غیر این صورت ممکن است کد شما حافظه غیر قابل استفاده را به کار ببرد و با خطا مواجه شود. 

# محدودیت
کدهای ارسالی شما بررسی می‌شوند و در صورتی که طبق خواسته سؤال پیاده‌سازی نشده باشند نمره‌ای به آنها تعلق نمی‌گیرد. 

# ورودی
در سطر اول به شما عدد طبیعی $n$ که نشان‌دهنده تعداد اعداد ورودی می‌باشد و در سطر دوم $n$ عدد طبیعی $a_1$ تا $a_n$ داده می‌شود.$$1 \le n \le 100$$
$$1 \le a_i \le 100$$
# خروجی
طبق خواسته سؤال این $n$ عدد را در یک سطر با یک فاصله بینشان چاپ کنید.

# مثال
## ورودی نمونه ۱
```
5
1 2 3 4 5
```


## خروجی نمونه ۱
```
1 2 3 4 5
```


## ورودی نمونه ۲
```
7 
6 3 4 5 1 2 3
```


## خروجی نمونه ۲
```
6 3 4 5 1 2 3
```

