[_metadata_:id]:- "parniya-needs-help"
[_metadata_:title]:- "پرنیا کمک لازم داره"
[_metadata_:level]:- "hard"
[_metadata_:author]:- "محمدمهدی پورحیدری"
[_metadata_:series]:- "strings-and-vectors"
+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

خانم فاطمی، معلم زبان انگلیسی پرنیا، وقتی او را در حال صحبت با دوستش در کلاس دید، به پرنیا تذکر داد که صحبت نکند. اما او که احترامی برای خانم فاطمی قائل نبود به صحبت کردن با دوستش در کلاس ادامه داد.
وقتی که خانم فاطمی متوجه این رفتار پرنیا شد، تصمیم گرفت پرنیا را تنبیه کند تا دیگر نظم کلاس را بهم نزند!

او با توجه به اینکه سعی داشت این تنبیه آموزشی نیز باشد، این تنبیه را برای پرنیا وضع کرد: خانم فاطمی ترکیب‌هایی از حروف انگلیسی را برای پرنیا نوشت و از او خواست که بزرگ‌ترین زیررشته مشترک را بین تمام کلمات پیدا کند.

پرنیا که دختری زرنگ بود، می‌دانست لازم نیست این کار را دستی انجام بدهد و به‌سادگی و با سرعت و با مهارت برنامه‌نویسی، این کار قابل انجام است. اما از آنجایی که پرنیا به برنامه‌نویسی مسلط نیست، این کار را از شما که دوست خوب او هستید درخواست کرده است. به پرنیا کمک کنید تا به خواسته‌اش برسد.

# ورودی
در خط اول ورودی عدد طبیعی $n$ که نشان‌دهنده تعداد کلمات است داده می‌شود و در هر یک از $n$ خط بعدی، یکی از کلمات $X_i$ می‌آید.
$$2 \le n \le 100$$
$$2 \le |X_i| \le 100$$

# خروجی

خروجی برنامه شما باید شامل یک رشته که خواسته مسئله است باشد. اگر چنین رشته‌ای وجود نداشت `1-` را خروجی دهید. توجه داشته باشید که طول رشته خروجی می‌تواند ۱ باشد. همچنین تضمین می‌شود بزرگ‌ترین زیررشته مشترک، منحصربه‌فرد است.

# مثال

## ورودی نمونه ۱
```
5
abcdef
abcdtef
efabcdek
kefabcd
pefqabcd
```


## خروجی نمونه ۱
```
abcd
```

در این مثال، زیررشته `abcd` بزرگ‌ترین زیررشته‌ای است که در تمام ترکیب‌ها مشترک است. توجه کنید که زیررشته `ef` هم یک زیررشته مشترک است، اما بزرگ‌ترین نیست.

## ورودی نمونه ۲
```
3
abcdef
ghjk
kghj
```


## خروجی نمونه ۲
```
-1
```

در این مثال، هیچ زیررشته مشترکی بین تمام ترکیب‌ها وجود ندارد.
