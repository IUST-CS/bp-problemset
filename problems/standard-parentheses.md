[_metadata_:id]:- "standard-parentheses"
[_metadata_:title]:- "پرانتزهای استاندارد"
[_metadata_:level]:- "hard"
[_metadata_:author]:- "امیرحسین اولیاء"
[_metadata_:series]:- "strings-and-vectors"

+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

یک پرانتزگذاری استاندارد، پرانتزگذاری‌ای است که بتوان در آن به‌گونه‌ای علائم ریاضی را قرار داد که یک عبارت جبری معنادار ساخته شود. برای مثال `(())()()` یک پرانتزگذاری استاندارد است، اما `()))(` یک پرانتزگذاری استاندارد نیست.

در این سؤال از شما می‌خواهیم با داشتن $n$ پرانتزگذاری، تمام پرانتزگذاری‌های استاندارد ممکن را که از الحاق آنها به هم (به ترتیب آمدن آنها در ورودی) ساخته می‌شوند بیابید و آنها را به‌ترتیب طولشان چاپ کنید. در صورت برابر بودن طول رشته‌های ساخته شده آنها را بر اساس ترتیب کتابخانه‌ای (Lexicographic Order) چاپ کنید.

برای فهم بهتر سؤال، مثال‌ها و توضیحات آنها را بررسی کنید.

# ورودی

در خط اول عدد صحیح $n$ داده می‌شود و در هر کدام از $n$ خط بعدی پرانتزگذاری‌ای با طول $k_i$ داده می‌شود.  
$$1 \le n \le 15$$
$$1 \le k_i \le 100$$

# خروجی
در خروجی طبق خواسته سؤال پرانتزگذاری‌های استاندارد مذکور را در خطوط مجزا چاپ کنید.

# مثال
## ورودی نمونه ۱
```
4
()()(())
))
()
((
```


## خروجی نمونه ۱
```
()
()()(())
()()(())()
```

رشته‌های اول و سوم خود استاندارد هستند پس جزو جواب‌ها می‌باشند. تنها رشته استاندارد دیگر از الحاق رشته اول و سوم به‌دست می‌آید.

دقت کنید که با وجود اینکه رشته‌هایی مانند `(())` و `()()()(())` نیز می‌توانند از الحاق رشته‌های ورودی به هم به‌دست آیند و استاندارد هم هستند اما چون به ترتیب آمدن در ورودی الحاق نشده‌اند جزو جواب‌ها محسوب نمی‌شوند.

## ورودی نمونه ۲
```
4
((()
))
))()
()()
```


## خروجی نمونه ۲
```
()()
((()))
((()))()
((()))()()
((()))()()()
```


## ورودی نمونه ۳
```
4
(
(
)
)
```

## خروجی نمونه ۳
```
()
()
()
()
(())
```

رشته‌های تکراری ساخته شده را نیز مانند این مثال چاپ کنید.
